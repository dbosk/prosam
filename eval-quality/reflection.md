Under seminariet i mina grupper diskuterade vi ämnet studentinflytande och 
utbildningskvalitet från ett vetenskaplighetsperspektiv ([slides][slides]). 
Huvudfrågeställningen var "hur kan vem utvärdera vad?" (vilket i princip är tre 
frågor ställd som en).

[slides]: https://github.com/dbosk/prosam/releases/download/prosam20.4/slides.pdf

För att få perspektiv på tillvaron utgick vi från dessa två artiklar (med i 
sammanhanget något provocerande titlar) och områden:

  - användbarhet (eller användarcentrerad utveckling):
  ['First Rule of Usability? Don't Listen to Users'][nielsen].
  TL;DR: Vad en användare säger sig vilja ha/behöva och vad hen *faktiskt* 
  behöver är oftast två olika saker. Som titeln antyder ska man inte lyssna på 
  vad användaren säger sig behöva, utan utvärdera vad användaren faktiskt 
  behöver. Och det gör inte användaren själv, och i många fall kan hen inte 
  utvärdera det själv heller.

  - utbildning:
  ['Measuring actual learning versus feeling of learning in response to being actively engaged in the classroom'][pnas]
  TL;DR: Ett experiment gjort på en kurs. Samma material, men två grupper. Den 
  ena gruppen fick en traditionell föreläsningskurs. Den andra fick aktivt 
  lärande. Vid utvärderingen i slutet var den traditionella gruppen mer nöjd 
  med sitt lärande, medan den aktiva gruppen var mindre nöjd. Tittade man på 
  prestationen var förhållandet det omvända: den aktiva gruppen presterade 
  bättre än den traditionella, men känslan hos studenterna själva var den 
  omvända.

[nielsen]: 
https://www.nngroup.com/articles/first-rule-of-usability-dont-listen-to-users/

[pnas]: https://www.pnas.org/content/116/39/19251?cid=nwsltrtn&source=ams&sourceId=5078450

Kärnan i problemet är att det är svårt att utvärdera vissa saker själv, även om 
man deltagit i händelserna. Vi kan tydligt se det i experimentet med aktivt 
lärande ovan: ingen enskild person kan genomföra det experimentet själv, men 
det är den typen av experiment som behövs genomföras för att kunna utvärdera.

Det är detta perspektiv MDI-kursen bidrar med (eller har möjlighet att bidra 
med) och därför som jag sa till (åtminstone) en av grupperna att det är därför 
jag anser att den är en av de viktigare i programmet. Det är i den kursen ni 
lär er något om hur människan fungerar och andra perspektiv på utvärdering. 
(Sedan var utförandet av kursen inte det bästa som jag förstod det, därav 
kommentaren att den har möjlighet att bidra med perspektiv. Mer om MDI längst 
ned.)

Sammanfattningsvis är det *upplevelsen* av någonting som en enskild *alltid* 
kan utvärdera (kan vara fler saker), och i vissa fall är det precis det som ska 
utvärderas. Exempelvis det pedagogiska upplägget i en kurs: som vi såg i 
artikeln ovan är det svårt för den enskilde att utvärdera pedagogikens effekt 
(inverkan på resultaten), men upplevelsen går att utvärdera. Och det är ju 
*bara den enskilde som kan utvärdera sin upplevelse*. Och vi strävar ju efter 
att upplevelsen, likt resultaten, ska vara bra. Men i sammanhanget finns fler 
saker som bara den enskilde kan utvärdera, exempelvis om den enskilde använde 
sig av undervisningen i kursen eller lärde sig på annat sätt. Exempelvis kanske 
kursens lärare försöker att använda studenternas resultat på kursen som ett 
mått på hur väl undervisningen fungerade. Men om studenterna då använde någon 
annans undervisning, då måste ju läraren få veta det så hen vet vad resultaten 
faktiskt mäter.

I efterhand kom jag på att vi faktiskt kan se samma problematik i en tidigare 
artikel (och område) som vi diskuterat under kursen:

  - samarbete i grupp: [artikeln om forskningsgrupper i Nature 2018][nature] 
    som ni fick att läsa i P3. En heterogen miljö/grupp åstadkommer bättre 
    resultat än homogena. Problemet är att folk trivs bäst (tror de iallafall, 
    inte säkert att det faktiskt är så) och dras mot likasinnade (homogena 
    grupper).

[nature]: https://www.nature.com/articles/d41586-018-05316-5

Slutnot om utvärdering: I vissa fall kan upplevelsen naturligtvis vara i linje 
med verkligheten också, men det är farligt att anta att så alltid är fallet. En 
före detta kollega till mig brukade säga "att mäta är att veta", jag skulle 
lägga till att "man måste reflektera över vad man faktiskt mäter" också.

Några fler aspekter på MDI: En till aspekt som jag vill belysa gällande 
MDI-kursen är att även om den har ett användargränssnittet för en app som case 
study, så går teorierna att tillämpa på många andra områden. Exempelvis som vi 
har varit inne på ovan. Här vill jag belysa ytterligare ett område. Några har 
nämnt i sina reflektioner att de inte behöver MDI:n för vad de avser att jobba 
med. Men MDI:n kommer tillbaka på andra ställen också, exempelvis:

  - [Why Johnny can’t develop a secure application? A usability analysis of Java Secure Socket Extension API][javasockets]
    Från sammanfattningen: "Lack of usability of security Application 
    Programming Interfaces (APIs) is one of the main reasons for mistakes that 
    programmers make that result in security vulnerabilities in software 
    applications they develop."

[javasockets]: https://www.sciencedirect.com/science/article/pii/S0167404818304887?casa_token=kHMj5stSyaMAAAAA:dVsze5uSceCC6wVWkVr9y33KgObIGv8uN0BXCu3AsNr9oXoPbLuTxm1vvpED2i2qjf-3tsRm45il

Så även om vi bara kommer att programmera serverapplikationer och inte komma i 
närheten av ett användargränssnitt så kommer det alltid vara någon annan som 
behöver använda vår kod, och där kommer aspekter på användbarhet in --- vilket 
är det centrala begreppet i MDI-kursen. Och även om ni inte får lära er något 
om hur man ska designa API:er så är metoderna för att utvärdera desamma, de 
fundamentala teorierna om hur människor fungerar likaså.

Tack för givande diskussioner under denna omgång av prosam!
